---
title: "#howto – Utilizzo del comando 'mv'"
published: 2019-03-23
layout: post
author: Mirko B.
author_github: mirkobrombin
tags:

---
<p>Il comando "<strong>mv</strong>" è la soluzione integrata in Linux per spostare e rinominare file nel sistema. Il suo utilizzo è estremamente facile e non richiede istruzioni complicate.</p><h2>Sintassi</h2><p>La sintassi del comando è la seguente:</p><pre><code>mv path nuova_path</code></pre><p>indifferentemente dall'uso che ne vogliamo fare (rinominare o spostare file), la sinstassi è sempre composta nel seguente modo:</p><ul>	<li>locazione corrente</li>	<li>nuova locazione</li></ul><p>sempre in questo ordine.</p><h2>Utilizzo del comando</h2><p>Come dicevo, l'utilizzo di questo comando è estremamente semplice, sia per spostare che rinominare un file, un possibile esempio è il seguente:</p><pre><code>mv ~/Scaricati/file.tar.gz ~/il_mio_file.tar.gz</code></pre><p>in questo caso stiamo spostando&nbsp;<strong>file.tar.gz</strong>&nbsp;dalla cartella Scaricati alla Home, rinominandolo in&nbsp;<strong>il_mio_file.tar.gz</strong>. Possiamo quindi eseguire due operazioni in una.</p><h3>Sovrascrittura</h3><p>Nel caso specifico in cui stiamo per spostare un file in una locazione dove ne esiste già uno con lo stesso nome, questo comando non ci informa della sovrascrittura e procede comunque (a meno di insufficienti permessi).</p><p>Ad ovviare questo problema entra in gioco la flag&nbsp;<strong>-i</strong>, nell'esempio:</p><pre><code>mv -i  ~/Scaricati/file.tar.gz ~/il_mio_file.tar.gz</code></pre><p>l'output sarà:</p><pre><code>mv: overwrite 'il_mio_file.tar.gz'?</code></pre><p>dove sarà necessario rispondere&nbsp;<strong>Y</strong>&nbsp;o&nbsp;<strong>N</strong>&nbsp;per sovrascrivere o annullare l'operazione.</p><p>In alternativa è possibile usare la flag&nbsp;<strong>-n</strong>&nbsp;per evitare a priori di sovrascrivere un file già esistente, digitando quindi:</p><pre><code>mv -n  ~/Scaricati/file.tar.gz ~/il_mio_file.tar.gz</code></pre><p>nel caso&nbsp;<strong>~/il_mio_file.tar.gz</strong>&nbsp;esista già, non verrà sovrascritto.</p><blockquote><p>Importante è tenere a mente che questo comando non supporta più flag contemporaneamente, utilizzando quindi più opzioni come&nbsp;<strong>-i -n</strong>&nbsp;verrà presa in considerazione solo quest'ultima.</p></blockquote><h3>Aggiornamento file</h3><p>Una delle flag meno conosciute di questo comando è&nbsp;<strong>-u</strong>, una opzione che permette di "aggiornare" un file con una versione più recente. Facciamo l'esempio pratico in cui abbiamo 2 file:</p><ul>	<li>testo.txt in&nbsp;~/Scaricati aggiornato alle 17:00 di oggi</li>	<li>testo.txt in&nbsp;~/Testi aggiornato alle 16:35 di oggi</li></ul><p>utilizzando la flag&nbsp;<strong>-u</strong>&nbsp;come nell'esempio qui sotto:</p><pre><code>mv -u ~/Scaricati/testo.txt ~/Testi/testo.txt</code></pre><p>il file in&nbsp;<strong>~/Testi</strong>&nbsp;verrà sovrascritto poichè la nuova versione rsiulta più recente, nel caso contrario non verrà modificato alcun file.</p><h3>Backup dei file</h3><p>Nel caso in cui vogliamo spostare un file in una locazione in cui ne è già presente uno con lo stesso nome, possiamo usare la flag&nbsp;<strong>-b</strong>&nbsp;per crearne un backup:</p><pre><code>mv -b ~/Scaricati/testo.txt ~/Testi/testo.txt</code></pre><p>quindi nella locazione&nbsp;<strong>~/Testi</strong>&nbsp;troveremo i seguenti&nbsp;file:</p><ul>	<li>testo.txt</li>	<li>testo.txt~</li></ul><p>dove&nbsp;<strong>testo.txt</strong><strong>~</strong>&nbsp;è la copia backup&nbsp;del file che abbiamo sovrascritto.</p><h3>Stato delle operazioni</h3><p>Utilizzando la flag&nbsp;<strong>-v</strong>&nbsp;possiamo controllare lo stato delle operazioni in esecuzione, digitando ad esempio:</p><pre><code>mv -v ~/Scaricati/testi.tar.gz ~/Archivi/testi.tar.gz</code></pre><p>l'output sarà:</p><pre><code>'~/Scaricati/testi.tar.gz' -&gt; '~/Archivi/testi.tar.gz'</code></pre><p>utile nel caso in cui vogliamo spostare più file da una locazione all'altra.</p><p>&nbsp;</p><p>Per dubbi e chiarimenti, utilizzate il nostro <a href="https://t.me/gentedilinux">gruppo Telegram</a>.</p><p><em>?Good *nix&nbsp;</em><strong><em>_Mirko</em></strong></p>