---
title: '#howto - Come usare Pacman, la configurazione'
published: 2019-10-12
layout: post
author: Niccolò Martiri
author_github: talebian
tags:
  - php  - gnome  - archlinux
---
<p>Dopo aver discusso dei suoi comandi fondamentali, oggi parleremo della configurazione di <strong>Pacman</strong>, package manager di Arch Linux, gestibile tramite il suo config file.</p><p>Il file di configurazione di Pacman si trova al percorso <strong><em>/etc/pacman.conf</em></strong>. Per iniziare a personalizzarlo, apriamolo con il nostro editor di testo preferito come superuser: io personalmente uso neovim, quindi <em>sudo neovim</em>, se usate nano apritelo con <em>sudo nano.</em></p><blockquote><p>Questa guida non vuole essere un sostituto alla wiki ufficiale, per configurazioni avanzate usare la <strong><a href="https://wiki.archlinux.org/index.php/pacman">wiki ufficiale</a></strong></p></blockquote><h2>IgnorePkg e IgnoreGroup</h2><p><strong>IgnorePkg </strong>e<strong> IgnoreGroup</strong>, voci di default commentate e quindi non utilizzate, possono essere utilizzate per impedire <em>l'update di un pacchetto</em> o di <em>un gruppo di pacchetti</em>. Ad esempio, se scriviamo&nbsp;<code>IgnorePkg = linux</code>, ad ogni update Pacman non aggiornerà il kernel, invece, se scriviamo&nbsp;<code>IgnoreGroup = gnome</code> e se sul PC è installato GNOME, ad ogni update non verrà aggiornato nessun pacchetto del gruppo <em>gnome</em>.</p><h2>NoUpdate</h2><p>Hai paura che il tuo update possa cambiare qualche file, rischiando di rompere il tuo sistema? Usa <strong>NoUpdate</strong>. Abilitando questa voce, di default commentata, puoi aggiungere dei file che non vuoi che il sistema sostituisca durante l'aggiornamento: esso creerà <em>un file con lo stesso nome</em>, ma con estensione <em>.pacnew</em>, per fare in modo che tu possa applicare le tue modifiche e stare al sicuro durante l'update. Ad esempio, non vuoi che un update modifichi il tuo fstab? Scrivi semplicemente <code>NoUpdate = /etc/fstab</code>, e in questo modo Pacman creerà un fstab.pacnew che potrai controllare e modificare.</p><h2>Misc Options</h2><p>Sotto <em>Misc Options</em> abbiamo diverse opzioni, di cui una nascosta. Ma prima parliamo di quelle presenti:</p><ul>	<li><strong>UseSyslog</strong>: Prende il Log tramite <em>Syslog()</em> e lo salva nel file log di default</li>	<li><strong>Color</strong>: Abilita i <em>colori</em> all'output di Pacman</li>	<li><strong>TotalDownload</strong>: Fornisce un output più dettagliato per ogni pacchetto in download con <em>dimensione scaricata, velocità di download e ETA </em></li>	<li><strong>CheckSpace</strong>: Controlla approssimativamente<em> lo spazio disponibile sul disco</em> per l'installazione dei pacchetti</li>	<li><strong>VerbosePkgInfo</strong>: Mostra più informazioni sui pacchetti che vengono installati, <em>come versione che verrà installata, versione già installata, repo del pacchetto e dimensione di esso</em></li></ul><p>Ora tocca all'opzione nascosta, <strong>ILoveCandy</strong>, un easter egg che sostituisce alla normale progress bar un'animazione di Pacman che mangia le palline.</p><h2>Personalizzazione Repos</h2><p>Con Pacman abbiamo la possibilità di abilitare o disabilitare delle repo di default, oppure aggiungerne di personalizzate. Ora vediamo i due tipi:</p><h3>Repo Ufficiali</h3><p>Tra le <em>repo ufficiali </em>possiamo attivare ad esempio <em>[testing]</em>, decommentando le sue due righe e commentando quelle di <em>[stable]</em>, oppure decommentare <em>[multilib]</em> per abilitare le repo a 32-bit.</p><h3>Repo Non Ufficiali</h3><p>Per abilitare delle<em> repo non ufficiali </em>(<a href="https://wiki.archlinux.org/index.php/Unofficial_user_repositories">qui</a> un elenco di repo firmate e non), basta aggiungere alla fine del file le determinate voci seguendo questo schema:</p><pre><code>[NomeRepo]SigLevel = &lt;Signature Level&gt;   # Sostituisci &lt;Signature Level&gt; con il livello firma, se unsigned non                               # aggiungere questa rigaServer = &lt;ServerLink&gt;          # Inserire qui il link del server della repo</code></pre><p>Queste sono alcune tra le cose più importanti da conoscere per personalizzare la configurazione di Pacman. Una funzionalità molto utile del package manager di Arch sono gli <em><strong>Hooks</strong></em>, ma è un argomento di cui parlerò nella prossima guida. Per i comandi fondamentali di Pacman invece vai <a href="https://linuxhub.it/article/howto-come-usare-pacman-comandi-fondamentali">qui</a>.</p><p>Per dubbi e chiarimenti, fate accesso al nostro gruppo <a href="https://t.me/gentedilinux">Telegram</a>.</p>