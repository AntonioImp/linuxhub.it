---
title: '#howto - Come usare Pacman, comandi fondamentali'
published: 2019-10-05
layout: post
author: Niccolò Martiri
author_github: talebian
tags:
  - php  - archlinux
---
<p>Pacman è il <strong>Package Manager di Arch Linux</strong> installato di default, scritto interamente in C.</p><p>Questo gestore pacchetti, però, non ha una sintassi semplicissima e intuitiva, e potrebbe risultare a dir poco complesso per l'utente medio. Per ovviare a questo problema basta tenere a mente alcuni piccoli comandi utili per poter utilizzare Pacman al meglio tutti i giorni.</p><blockquote><p>Questa guida non vuole essere un sostituto alla wiki ufficiale, per comandi e usi avanzati usare <em>'man pacman'</em>&nbsp;o appunto la <strong><a href="https://wiki.archlinux.org/index.php/Pacman">wiki ufficiale.</a></strong></p></blockquote><h2>Comandi Fondamentali</h2><p>Vediamo quali sono i <strong>comandi base</strong> da tenere a mente per chi si vuole approcciare per la prima volta ad Arch Linux e quindi a Pacman.</p><h3>Installare un pacchetto</h3><p>La funzione forse più banale per un package manager è ovviamente quella che permette l'<strong>installazione di un pacchetto</strong>:</p><pre><code>pacman -S nome_pacchetto</code></pre><p>talvolta è possibile inciampare in un errore causato dal mancato aggiornamento del database. Per risolvere questo problema, possiamo aggiungere l'argomento <em><strong>-<em>y</em></strong>:</em></p><pre><code>pacman -Sy nome_pacchetto</code></pre><h3>Aggiornamento di sistema</h3><p>Un'altra delle funzioni essenziali è certamente l'aggiornamento di sistema e delle repository, accessibili tramite la flag <strong>-Syu</strong>:</p><pre><code>pacman -Syu</code></pre><h3>Rimozione di un pacchetto</h3><p>Questa opzione, dove la <strong>R</strong> sta ovviamente per <strong>remove</strong>, serve appunto per rimuovere un pacchetto.</p><pre><code>pacman -R nome_pacchetto</code></pre><p>Ci sono altri modi per usare questa opzione: ad esempio, possiamo utilizzare le flag <em><strong>-Rs</strong></em>, <em>-</em><strong><em>Rn</em> </strong>e <em><strong>-Rns</strong>.</em> La prima permette di rimuovere il pacchetto, controllare eventuali dipendenze ed eliminare dal sistema anch'esse; il secondo impedisce a pacman di creare file di backup del pacchetto eliminato, mentre il terzo è un semplice parametro che unisce le funzionalità delle precedenti flag.</p><h3>Ricerca nel database</h3><p>Questa opzione permette di cercare nel database il nome di un pacchetto basandosi su delle parole chiave, come ad esempio "<em>pacman -Ss file-manager</em>". Ecco un esempio:</p><pre><code>pacman -Ss neofetchcommunity/neofetch 6.1.0-1    A CLI system information tool written in BASH that supports displaying    images.</code></pre><h3>Pacchetti installati</h3><p>L'opzione in questione, dove la Q sta per Query, permette di avere una lista di tutti i pacchetti installati sulla macchina dove viene eseguito.</p><p>Questa opzione può anche essere usata con gli argomenti <strong>-<em>Qs</em></strong> e <strong>-<em>Qi</em></strong>, dove:</p><ul>	<li><strong>-Qs</strong> permette di avere la lista dei pacchetti installati con anche una breve descrizione, come se stessimo consultando l'elenco dal database con <em>pacman -Ss</em></li>	<li><strong>-Qi</strong>, seguito da un nome di pacchetto installato sulla macchina, permette di avere il nome di esso, dettagli, dimensione, dipendenze, etc.</li></ul><pre><code>pacman -Qacl 2.2.53-1adobe-source-code-pro-fonts 2.030ro+1.050it-5adwaita-icon-theme 3.34.0-1alsa-firmware 1.0.29-2alsa-lib 1.1.9-2alsa-oss 1.1.8-1...</code></pre><h3>Pulizia della cache</h3><p>L'ultima opzione essenziale permette di pulire la cache del gestore pacchetti:</p><pre><code>pacman -Sc</code></pre><p>Questi sono dei semplici comandi che conoscendoli semplificano di molto l'uso di pacman e la gestione del sistema.&nbsp;<br />Per dubbi e chiarimenti, fate accesso al nostro gruppo&nbsp;<a href="https://t.me/gentedilinux">Telegram</a>.</p>