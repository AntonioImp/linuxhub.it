---
title: '#howto - Sincronizzare contatti/calendario/attività da Nextcloud su Android'
published: 2019-10-28
layout: post
author: Mirko B.
author_github: mirkobrombin
tags:
  - nextcloud
---
<p>Abbiamo parlato più volte di come <a href="https://linuxhub.it/search?searchword=nextcloud+server&ordering=newest&searchphrase=all&limit=10">installare</a> Nextcloud su server e <a href="https://linuxhub.it/articles/howto-collegare-e-sincronizzare-nextcloud-su-desktop-linux">sincronizzarne</a> il contenuto su desktop tramite le apposite applicazioni ed integrazioni.</p><p>In questa guida vediamo come sincronizzare contatti, calendario ed attività su Android tramite app OpenSync, disponibile gratuitamente tramite Play Store di Google.</p><blockquote><p>OpenSync è un fork di DavDroid per Android, il cui sviluppo prosegue sotto nome di DAVx5. Potete usare entrambe le app poichè condividono le stesse funzionalità ed esperienza utente.</p></blockquote><h2>Installazione di OpenSync</h2><p>Per quanto riguada <a href="https://play.google.com/store/apps/details?id=com.deependhulla.opensync&amp;hl=it">OpenSync</a>, possiamo procedere all'installazione tramite Play Store, comunemente fornito di base nella maggior parte degli smartphone Android. Cerchiamo quindi l'applicazione nello store o via <a href="https://play.google.com/store/apps/details?id=com.deependhulla.opensync&amp;hl=it">link diretto</a>.</p><h3>DAVx5 (opzionale)</h3><p>Nel caso volessimo utilizzare l'alternativa <a href="https://f-droid.org/en/packages/at.bitfire.davdroid/">DAVx5</a>, dobbiamo per prima cosa installare F-Droid al seguente <a href="https://f-droid.org/FDroid.apk">link</a>, una volta installato lo store, procediamo con la sincronizzazione delle repository, procedimento che può impiegare fino a 3 minuti in base alla connessione del dispositivo.</p><blockquote><p>È possibile installare DAVx5 tramite APK e senza installare F-Droid, sconsiglio questo metodo poichè non è possibile ricevere aggiornamenti se non scaricando manualmente le APK ad ogni rilascio.</p></blockquote><p>Una volta completato il processo di aggiornamento delle repository, installiamo l'app cercando DAVx5 nello store o accedendo tramite <a href="https://f-droid.org/en/packages/at.bitfire.davdroid/">link diretto</a>.</p><h2>Configurazione</h2><p>Il procedimento di configurazione è lo stesso in entrambi i casi. Per prima cosa lanciamo l'applicazione installata, subito ci verrà richiesto di associare un account Nextcloud:</p><ul>	<li>Rimaniamo su <strong>Accedi con indirizzo e-mail</strong> nel caso di account presso i server ufficiali di Nextcloud</li>	<li>Spostiamoci su <strong>Accedi con URL e nome utente</strong> in caso di installazioni self-hosted</li></ul><p>Una volta completati i campi di login, possiamo selezionare quali contenuti sincronizzare col sistema:</p><ul>	<li>CardDAV per i contatti</li>	<li>CalDAV per calendari ed attività (per la sincronizzazione delle attività è richiesta la presenza di OpenTasks, disponibile presso Play Store)</li></ul><p>dopo la prima sincronizzazione viene mostrata una notifica che avverte la mancana di permessi, una volta impostati procediamo nuovamente con la sincronizzazione.</p><p>Essenziale è rimuovere l'applicazione dalla ottimizzazione della batteria, questo evita la mancata sincronizzazione dei contenuti.</p><p>&nbsp;</p><p>Per dubbi e chiarimenti, utilizzate il nostro&nbsp;<a href="https://t.me/gentedilinux">gruppo Telegram</a>.</p><p><em>?Good *nix&nbsp;</em><strong><em>_Mirko</em></strong></p>